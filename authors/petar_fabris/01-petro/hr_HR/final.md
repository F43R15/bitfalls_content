U zadnjih godinu dana bilo je nekoliko objava uvođenja državne kriptovalute - Japan, Estonija, Turska i Iran ove godine, Marshallov Otoci, čak i simpatičniLiberland. I negdje u datumskoj sredini - Venezuela.

Autor ovog članka priznaje da mu se ta ideja u početku svidjela, isključivo zbog njene trenutne autentičnosti; javno predsjedničko nesnalaženje u temi blockchaina i zdušnozagovaranje kriptovalute kao nacionalnog spasa zna izgledati veoma primamljivo,ako samo zagrebete površinu cijele priče. Dubljim uvidom vidjet ćemo da priča dobiva lagano drugačiji predznak.

  

# PETRO

 

Ideja da Venezuela ima stabilnu valutu vrijednosno vezanu za vlastite sirove materijale, odnosno naftne rezerve, potječe od Huga Chaveza, kako piše u uvodnom dijelu whitepapera. PETRO kriptovaluta (PTR)  sredstvo je kojim će se, u režiji državne vlasti, unaprijediti ekonomija, transformirati tržište i povezati ljude na digitalnoj platformi. Upotrebom blockchaina “građani će uživati punu slobodu, brzinu i funckionalnost digitalne ekonomije“. Kriptovaluta je vezana uz najveće rezerve sirove nafte na svijetu, točnije 1 PETRO = 1 barel sirove nafte. Najavljeno je izdavanje 100 milijuna petro tokena s market capom od 6 milijardi dolara. ICO je zapravo išaou dvije faze, pre-sale koji je završio krajem 3. mjeseca i gdje je token kreiran na Ethereum, pardon, NEM platformi.

Prikupljeno je 735 miliona dolara čime je Venezuela, kako nam sugerira web, potvrdila svojue konomsku neovisnost. Druga faza trebala bi početi kad se proda 82 milijunatokena u pre-saleu, tako da do dana današnjeg pravi ICO još nije počeo. 

Međutim, čaki da smo suzili svoj fokus na žutu štampu, vidjeli bismo da slike s ulica govore sve samo ne "ekonomska neovisnost". Sama činjenica da su neki parametri whitepapera, poput same platforme gdje će se magija odvijati, uzadnji čas mijenjani, nije znak dobro odrađenog posla. Znak je amaterskog pokušaja u tehnološkom smislu da se anuliraju učinci ekonomskih sankcija i da privid spomenute ekonomske neovisnosti.

 

##### TEHNOLOŠKAPOZADINA

 

PTR je pre-mined token na NEM blockchainu, iako je whitepaper u relativno kratkovrijeme prije pre-salea tvrdio da je odabrani ekosustav Ethereum platforma. Kako se i navodi, NEM u Catapult verziji vrši transakcije do 200 puta brže od Ethereuma te za razliku od Ethereumovog POW-a, uvodi zanimljiviji algoritam Proof of Importance koji ingerenciju nad transakcijama, kako i samo ime sugerira, daje čvorovima s najvećom važnošću, odnosno onim entitetima koji vrše najviše transakcija i imaju najveći broj tokena.

Čitajući whitepaper mogli biste steći dojam da identificiranje problema i kreiranje blockchaina kao sredstva nije dugotrajan proces. To bi prije svega trebao biti signal da stvar treba malo dublje istražiti ako već niste odustali na prvu - više od polovice teksta zapravo je neka vrsta političkog pamfleta dok su tehnologija ili konkretni izračuni vrijednosne veze PTR-a i barela nafte manje zastupljeni.

PTR će sevrijednosno vezati uz barel nafte po cijeni od prijašnjeg dana, no to se spominjesamo u kontekstu uplaćivanja u državni proračun (porezi, prirezi...).

 

![petrobolivar](C:\Users\Nina\bitfalls_content\authors\petar_fabris\01-petro\images\petrobolivar.PNG)                           

 Na slici: PTRVEB odnos prikazan u whitepaperu



Vjerojatnost je da će državne vlasti, po svemu što su pakazale u ovom pothvatu, određivati vrijednost PTR-a po vlastitom nahođenju - vrijednost bolivara naspram dolara je u studenom 2017. bila najniža u povijesti (0.09), povjerenje i kredibilitet su odavno nepostojeći pa bi razlika vrijednosti mogla ići na uštrb civilnog dijela investicija - što je na kraju i potvrđeno dokumentom u posjedu Reutersa. U njemu VIBE, vladino savjetodavno tijelo, predlaže prodaju 38,4 milijuna tokena približne vrijednosti 2,3 mlrd dolara vladinim interesnim krugovima, s popustom do 60%, a mjesec kasnije i javnu prodaju 44 milijuna tokena ukupne vrijednosti $2,7 mlrd. Ostalih 17 milijuna tokena državni vrh i savjetodano tijelo bi podijelili. Po dokumentu bi i državni naftni div PDVSA trebao implementirati kriptovalute u operacije sa stranim kompanijama.

 

 ![nicolas-maduro](C:\Users\Nina\bitfalls_content\authors\petar_fabris\01-petro\images\nicolas-maduro.jpg)

##### Na slici: Nicolas Maduro predlaže predstavnicima banaka ulazak u biznis s nacionalnom kriptovalutom.

 

Vladizgleda nema previše povjerenja u vlastiti, kako se javno hvali, instrument spasa, pa je pitanje kome to odgovara? 

Društvena paradigma se u Venezueli nije mijenjala skoro 30 godina. Ta je zemlja dobila svoje bogatstvo otkrićem nafte još na početku 20. stoljeća kada se transformirala ekonomski i društveno, time postavši najrazvijenija zemlja južne Amerike. Predzadnji ekonomski bum dogodio se nakon energetske krize 70-ih gdje su cijene nafte skočile, a s njima i javna potrošnja i inozemni dug kao potvrde kratkovidne politike.

Tu Venezuela ulazi u razdoblje velike političke nestabilnosti, socijalnih nemira isiromaštva.  Hugo Chavez, vođa jednog od brojnih državnih udara, pomilovan je od tadašnjeg predsjednika, da bi 1998. i sam preuzeo tu funkciju. Njegov značaj je u tome što je pokrenuo Bolivarsku revoluciju na tekovinama prošlosti i pokrenuo razne programe socijalne zaštite na krilima zadnjeg ekonomskog buma na prijelazu stoljeća.

Promašena populistička vlada se nije znala nositi s masovnim državnim štrajkovima koji su zahvatili i PDVSA-u pa se zemlja još jednom brzo našla na dnu jer naftni div nije generirao dovoljno novca i jer je službena valuta gubila vrijednost u odnosu na dolar. S vremenom se zemlja popela na prvo mjesto po količini naftnih rezervi, ali proizvodnja to nije pratila pa ni PDVSA nije više mogla spašavati državni proračun. Naime, kao i u svakoj populističkoj politici, onoj bez sadržaja, jedini spiritus movens je vlastiti interes. U ovom slučaju to je interes političkog i vojnog vodstva (u Venezueli je ta veza eksplozivna, a u isto vrijeme neraskidiva) u čije se džepove dugo godina slijevao upravo novac isisan iz državne naftne kompanije. Stvar bi zasjala svaki put kad bi cijene nafte skočile gore, ali se u međuvremenu ne ulaže planski i dugoročno, nego dio novca ide "našima", a drugim dijelom se kupuje ostanak na vlasti, ili barem kakav takav socijalni mir. Neplansko trošenje, neispunjavanje obaveza i ideološko nadmudrivanje sa zapadnim tržištem nabilo je Venezueli ekonomske sankcije, a zbog namještenih regionalnih izbora i općenito otvorene diktature, sankcije je potvrdila i EU.



##### ZAKLJUČAK



U svemu ovome možemo vidjeti razloge posezanja na novom tehnologijom, pod egidom nacionalne ekonomske transformacije. Kriptovalute bi trebale zaobići konvencionalne financijske kanale i time anulirati nametnute ekonomske sankcije. Međutim, to nije formula za vraćanje izgubljenog povjerenja investitora u ekonomski produkt niti za dizanje vrijednosti FIAT valute. Ovaj potez bi mogao Venezueli donijeti nešto svježeg novca, ali vođeni empirijskim podacima možemo zaključiti gdje će on na kraju završiti.

Budućnost PETRO-a uvelike ovisi o naivnosti investitora, barem za sad - ostavljam prostora za čudo samo zato jer ništa u špekuliranju nije 100%. Državna vlast se više puta pokazala korumpiranom i nekompetentnom s osrednjim umijećem kupovine glasova. Država s najvećim izvorima nafte na svijetu je iza desetog mjesta po proizvodnji, a i ono što se zaradi loše se raspodijeli. Takva klima naprosto nije održiva, as njom ni kriptovaluta. Koliko god ta tehnologija davala prednost, potrebna joj je i pozitivna klima jer će u protivnom izgubiti na vrijednosti ili postati instrument pump&dump grupa.

 

 

 

 

 

 

 

 

 

 

 

 

 

 

 

 

 

 

 

 