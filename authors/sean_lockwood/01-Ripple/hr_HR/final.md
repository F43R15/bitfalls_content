Nedavna eksplozija [Bitcoina][btc] postavila je kriptovalute u središte pozornosti medija i tvrtki. Ne tako poznati token XRP zauzeo je središte pozornice i postao jedan od lidera [kriptovaluta][cc]. XRP predstavlja kriptovalutu povezanu s Rippleovim [blockchainom][bc], koji je na tržištu označen kao globalna mreža za obračune u stvarnom vremenu.

Povećanje vrijednosti je u najmanju ruku bilo impresivno u 2017., a taj je rast potaknuo tvrdnje kako je ovom [altcoinu][alt] samo nebo granica. Drugi smatraju da je njegova propast neizbježna.

## Dvije strane coina

Bitcoin je popločio put mnogim altcoinovima koji ulaze u veliku igru i normalno je da ljudi uspoređuju XRP s vodećim kriptovalutama. Jasno da Ripple tržišnom kapitalizacijom (koja je dosegla vrhunac na 148 milijardi dolara) pokušava prestići Bitcoin. Međutim, stavljati ih u istu košaru može biti pogrešno.

Da, oboje su prošli val i predstavljaju goruće kriptovalute, no ipak nisu toliko slični. U stvari, XRP se razlikuje od bitcoina na nekoliko bitnih načina. Prije svega, za razliku od velikog brata, nije stvoren u skladu s određenom vremenskom linijom, kroz proces [rudarenja][mine].

Umjesto toga, oko 100 milijardi XRP-a već je u opticaju, od kojih su mnogi u vlasništvu same kompanije Ripple (oko 61 milijarde). Štoviše, uporaba XRP-a je fiksirana na Rippleov blockchain, sustav koji uključuje okvir poznat pod nazivom Unique Node List (UNL).

Trenutno ima pet glavnih validatora, a sve ih pokreće Ripple. Da bismo sve sagledali iz bolje perspektive, recimo da u usporedbi s ovom šačicom [čvorova][node], Bitcoin pokreće njih 10.000, a Ethereum 30.000. Zato postoji velika mogućnost da XRP stvori kategoriju za sebe, odvojenu od više [decentraliziranijih][dec] kriptovaluta.

Zasjeo je odmah na drugo mjesto nakon kralja, Bitcoina, a mnogi su već nagađali kada će Bitcoin biti prisiljen sići s trona.

Ipak, ove vrste predviđanja mogu biti preuranjene jer da bi se to dogodilo, vrijednost XRP-a bi trebala narasti na 7 dolara. Nisu baš svi toliko optimistični kada je riječ o ovom scenariju. Također, valja napomenuti da je eksplozija Bitcoina podigla mnoge druge kriptovalute na vrtoglave visine. Neki od njih nadmašuju i  najcjenjeniju digitalnu valutu, napredujući u skokovima i pomičući granice.

[Ethereum][eth] je također spreman prestići Bitcoin, a to bi mogao učiniti i prije XRP-a.

## Klizav pod

Naravno, uspjeh se ne mjeri samo u sposobnosti preuzimanja vodstva.

Jedan od glavnih ciljeva Ripplea je olakšati nesmetane i beznačajne međunarodne transakcije koje ne zahtijevaju mnogo posrednika za izvršavanje. Ukratko, nudi mogućnost prijenosa sredstava brzo i sigurno diljem svijeta. Tvrtka se uspjela približiti tom cilju osiguravajući niz poslova s renomiranim tvrtkama.

Više od 100 tvrtki i financijskih institucija pristalo je na testove, pa bi ga čak i divovi poput Amazona mogli uskoro formalno prihvatiti. Slično tome, Rippleova digitalna valuta već posjeduje bazu obožavatelja i mnoštvo kripto entuzijasta koji vjeruju u nju. Osim toga, mnogi drugi korisnici vide XRP kao pristupačan način za stvaranje temelja u svijetu kriptovaluta, kao i investitori koji žele diverzificirati svoje portfelje.

Ostale kriptovalute će bez sumnje pokušati pratiti korak, ali imaju težak put. Neće biti lako ni XRP-u zbog toga što su kriptovalute u padu od 4. siječnja. U jednom je danu XRP već doživio pad od 30%, što mu je smanjilo udio na tržištu. Trenutno je XRP treći najvredniji token jer je Ethereum ponovno zauzeo drugo mjesto.

## Brda i doline

Danas je XRP više od razvikane goruće teme. To je kriptovaluta atraktivna i za novake i za stabilne korporacije. Međutim, volatilnost Bitcoina šokirala je mnoge, a predlaže oprez kada se radi o kriptovalutama. Budućnost je još uvijek nejasna, iako nije teško zamisliti da XRP povrati trend rasta.

Na kraju, Ripple i XRP će dijeliti sudbinu kriptovaluta kao jedno i pratiti putanju kojom se kreće u 2018. Znajući to, očekujemo da ostane na čelu ekosustava kriptovaluta i nastavi privlačiti ulagače i potrošače.

[cc]: https://bitfalls.com/hr/2017/08/20/cryptocurrency/
[bc]: https://bitfalls.com/hr/2017/08/20/blockchain-explained-blockchain-works/
[btc]: https://bitfalls.com/hr/2017/09/01/send-receive-bitcoin/
[alt]: https://bitfalls.com/hr/glossary/#alt-coins
[node]: https://bitfalls.com/hr/2017/11/26/whats-bitcoin-node-mining-vs-validation/
[dec]: https://bitfalls.com/hr/glossary/#decentralized
[eth]: https://bitfalls.com/hr/2017/09/19/what-ethereum-compare-to-bitcoin/
[mine]: https://bitfalls.com/hr/glossary/#mining











